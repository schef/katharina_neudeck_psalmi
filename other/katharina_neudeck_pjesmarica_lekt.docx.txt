1. Jahve je pastir moj (Psalam 23)
Glaza: Katharina Neudeck

Jahve je pastir moj,
Jahve je pastir moj,
Jahve je pastir moj,
ni u čem ja ne oskudijevam.

1.
Na poljanama zelenim
on mi daje odmora.
Na vrutke me tihane vodi
i krijepi dušu moju.

2.    
Da mi je dolinom smrti proći,
zla se ne bojim, jer si sa mnom.
Tvoj štap i palica tvoja
utjeha su meni.
    
3.
Trpezu preda mnom prostireš,
na oči dušmanima mojim.
Uljem mi glavu mažeš,
čaša se moja prelijeva.
    
4.
Dobrota i milost me prate
sve dane života moga.
U domu ću tvome biti
kroz dane mnoge.

2. Gorama oči svoje uzdižem
(Psalam 121)
Glazba: Katharina Neudeck

Gorama oči svoje uzdižem:
odakle pomoć dolazi?
Pomoć je moja od Jahve
koji stvori nebo i zemlju.

1.
Tvoj pad neće dopustiti,
tvoj čuvar neće zadrijemati.
Ne drijema i ne spava on,
čuvar Izraela.

2.    
Jahve je čuvar tvoj,    
Bog ti je zaklon i zaštita.    
Sunce ti neće danju nauditi    
ni mjesec noću.    
    
3.    
Bog te štiti od svakog zla,    
on čuva život tvoj, 
čuva te na odlasku i povratku    
od sada pa do vječnosti.  

3. Pjevajte Jahvi pjesmu novu
(Psalam 98)
Glazba: Katharina Neudeck

Pjevajte Jahvi pjesmu novu,
jer djela učini čudesna.

1.
Spomenu se dobrote i vjernosti
prema domu Izraelovu.
Svi krajevi svijeta vidješe
spasenje Boga našega.

2.    
Sva zemljo, poklikni Jahvi,    
raduj se, kliči i pjevaj!    
Lirama slavite Boga    
uz trublje i zvuke rogova!    
    
3.    
Nek' huči more i što je u njemu,    
zemlja i žitelji njezini!      
Rijeke nek' plješću rukama,    
neka se brda raduju!    

Haleluja, haleluja! Haleluja, haleluja!

4. Dragocjen si ti (Izaija 43,4) 
Glazba: Katharina Neudeck

Dragocjen si ti u mojim očima,
vrijedan si i ja te ljubim.
Neću te ostaviti i ne plaši se.
Gospod Bog je s tobom  - 
neću te ostaviti i ne plaši se.
Gospod Bog je s tobom.

1.
Kad preko vode prelaziš,
s tobom sam ja  -  
rijeke neće te preplaviti.
Pođeš li kroz vatru,
nećeš izgorjeti,
plamen neće te spaliti.

2.    
Stvorio sam te,    
sazdao sam te,    
ja sam Bog, tvoj spasitelj.    
Ne boj se, otkupio sam te,    
pozvao po imenu i ti si moj. 

5. Svaki korak 
Glazba i tekst: Katharina Neudeck

1.
Svaki korak, svaki korak, hodam sa Isusom,
on voli me, on čuva me, kakav jesam.
Svaki korak, svaki korak, hodam sa Isusom,
ne bojim se, jer on je tu.

Bog kaže, ne boj se
i ne strahuj,
jer kuda god pođeš,
jer kuda god pođeš
ja sam uvijek tu.

2.    
Svaki korak, svaki korak, hodam sa Isusom.    
Moj najbolji prijatelj, on me uvijek čuje.    
Svaki korak, svaki korak hodam sa Isusom,    
on vidi moje brige sve.  


6. Čim legnem (Psalam 4,9) 
Glazba: Katharina Neudeck 

Čim legnem, čim legnem,
odmah mirno usnem.
Čim legnem, čim legnem,
samo ti, Jahve, daješ mir.

1.
Dan je bio divan.
Noć je tu i molim,
Bože, za miran san.
Ljubav tvoja raduje.
Tvoja ruka drži
sve i mene.

2.
Kad me brige tište,    
tebi glas podižem.    
Bože, ti čuješ me!    
Teret činiš lakim,    
grijehe mi opraštaš,    
samo ti, Gospode!   


7. Dođite k meni (Matej 11,28-30)
Glazba: Katharina Neudeck 

1.
Dođite k meni svi koji ste umorni, opterećeni!
Dođite k meni svi koji ste umorni, opterećeni!

Ja ću vas obnoviti, odmoriti,
dođite k meni svi!
Ja ću vas obnoviti, odmoriti,
dođite k meni svi!

2.    
Uzmite jaram moj na sebe, učite od mene,    
jer ja sam krotka, ponizna srca, nađite kod mene mir.    
      
3.    
Uistinu, jaram moj je sladak, breme je moje lako.   
Uistinu, jaram moj je sladak, breme je moje lako.


8. Gospode naš (Psalam 8)
Glazba: Katharina Neudeck 

Gospode naš, veličanstven si ti,
divno je ime tvoje.
Slavimo te, pjevamo tebi,
tvoja ljubav nema kraja. 

1.
Gledam nebesa, djela prstiju tvojih,
mjesec i zvijezde što ih učvrsti.
Jahve, naš Gospode, divno je ime,
ime tvoje, po svoj zemlji.

2.    
Što li je čovjek da ga se spominješ,    
sin čovječji, te ga pohodiš?    
Ti ga učini malo manjim od Boga,
slavom i sjajem njega okruni.
    
3.    
Vlast mu dade nad djelima svojim,
njemu pod noge sve podloži.
Jahve, naš Gospode, divno je ime,
ime tvoje, po svoj zemlji.
Katharina Neudeck rođena je u Brettenu 1977. godine, a odrasla je u Schriesheimu blizu Heidelberga. S mužem Johannesom ima troje djece.
Rođena je u glazbenoj obitelji i svoj je glazbeni talent počela otkrivati u ranoj dobi. Uzimala je satove pjevanja i nastavila s glazbenim obrazovanjem u Njemačkoj, Hrvatskoj i SAD-u.
Njezin prvi album, Einen Augenblick, objavljen je 2010., a drugi album, Ich will leben, 2013. godine. Oba albuma producirali su Petar Horvat i Maasej Kovačević, uz pratnju sastava Octoberlight. Glazbu i stihove napisala je Katharina. U veljači 2017. objavljen joj je treći album, Königskinder. Album je producirao i pratio Michael Schlierf iz Stuttgarta. Godine 2023. bit će objavljen četvrti album, Pjevajte Jahvi. Katharina Neudeck često putuje i održava koncerte, pjeva na crkvenim bogoslužjima i konferencijama, kao i na pokojem Doručku za žene, a također podržava rad udruge Hilfe konkret e.V. iz Mannheima.
 
Sponzor: Savez baptističkih crkava u RH
 


Glazbenici:
 
Petar Horvat, truba
Maasej Kovačević, klavir
Jošua Kovačević, saksofon
Abel Kovačević, bubnjevi
Davor Šimunić, gitara
Jonatan Vukov, bas
 
Prateći vokali: Petar Horvat, Maasej Kovačević
Fotografija: Heidi B. Kovačević
 
Aranžer i producent: Petar Horvat, Maasej Kovačević
Tonski snimatelj: 
Snimljeno 2022./2023., Studio Pušćine

Izdavač: Bono Records d.o.o.
 
 
www.katharinaneudeck.de [HYPERLINK: http://www.katharinaneudeck.de/]
 
www.hilfekonkret.de [HYPERLINK: http://www.hilfekonkret.de/]
 
www.octoberlight.net [HYPERLINK: http://www.octoberlight.net/]
 
www.baptist.hr [HYPERLINK: http://www.baptist.hr/]
 
